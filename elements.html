<!DOCTYPE html>

<head>
	<!-- Mobile Specific Meta -->


<body>
	USLOVI I PRAVILA KORIŠTENJA

	Molimo Vas da pažljivo pročitate Uslove korištenja (u daljem tekstu: Pravilnik).
	Korištenjem i posjećivanjem stranica www.moj-advokat.com i pripadajućih sadržaja podrazumijeva se da svjesno
	prihvatate ovaj Pravilnik, kao i sve njegove naknadne izmjene, bez prethodne najave i obavijesti.

	Jezikom advokata, sudija i ostalih pravnih organa

	Član 1. Uvod

	Za vrijeme korištenja www.moj-advokat.com, primjenjuju se ovdje navedeni uslovi korištenja, kao i svi važeći i
	primjenjivi zakoni na teritoriji Bosne i Hercegovine. www.moj-advokat.com zadržava pravo promjene sadržaja
	Pravilnika u bilo kojem trenutku i bez prethodne najave.
	Promjene stupaju na snagu trenutkom objave na stranicama ovog web sajta i kao takve se odnose na sve dosadašnje i
	buduće korisnike.
	Moj–advokat.com nije u obavezi da šalje svakom korisniku pojedinačne obavijesti o izmjenama Pravila, zbog čega
	preporučujemo redovno praćenje ove sekcije na www.moj-advokat.com.


	Član 2. Opis usluge

	Radi boljeg razumijevanja usluge koju www.moj-advokat.com pruža, korisnicima i posjetiteljima web sajta, kao
	općenito i svim trećim licima se nudi detaljno obrazloženje usluga i to:
	Platformu za lakše povezivanje advokata, pružatelja pravnih usluga sa potencijalnom klijentima;
	www-moj-advokat.com ne vrši posredovanja, već isključivo stavlja na raspolaganje kontakt platformu tj. Kontakt kanal
	koji će skratiti komunikacioni put između advokata i klijenta;
	Advokati i pravne agencije pravo korištenje moj-advokat.com

	Član 3. Korištenje i zaštita podataka

	Pri korištenju stranice www.moj-advokat.com, dužni ste se koristiti tačnim i preciznim podacima bilo da se radi o
	vašem profilu, dodatnom upitu ili bilo kojem drugom dijelu stranice.
	www.moj-advokat.com čini sve kako bi zaštitio privatnost ličnih podataka (ime i prezime, e-mail, broj telefona,
	itd.) registrovanih korisnika u smislu Zakona o zaštiti ličnih podataka, te će biti korišteni samo u svrhu spajanja
	klijenta i advokata, kao i članova međusobno. U svrhu lakšeg povezivanja klijenta I advokata na web sajtu
	www.moj-advokat.com, korisnik se obavezuje registrirati, te tom prilikom popuniti svoje lične podatke, kao i podatke
	za kontakt. Korisnik je odgovoran i garantuje za istinitost i tačnost popunjenih podataka. Svaki korisnik
	registracijom na www.moj-advokat.com daje saglasnost na ova pravila i uslove korištenja, te istovremeno izričito i
	neopozivo izjavljuje da je saglasan da popunjeni lični podaci u postupku registracije iz prethodnog stava budu
	uneseni u zbirku ličnih podataka koju vodi izdavač www.moj-advokat.com, te istovremeno dopušta i obradu navedenih
	ličnih podataka u svrhu djelovanja sistema za slanje elektronske pošte, dok se www.moj-advokat.com i njegov izdavač
	obavezuju da će dostavljene lične podatke koristiti samo za svrhu za koju su dobijeni. www.moj-advokat.com garantuje
	da podatke korisnika ne otkriva trećima, osim u slučajevima propisanim važećim zakonima naše zemlje i ratificiranim
	međunarodnim aktima. www.moj-advokat.com garantira da ne obrađuje podatke korisnika za bilo kakve komercijalne
	svrhe, a jedina obrada podataka koju www.moj-advokat.com može vršiti je za potrebe uvezivanje advokata i korisnika i
	dovođenja u neposrednu vezu istih radi realizacije upita korisnika, poboljšanja funkcioniranja stranice, s ciljem
	njenog unaprijeđenja, kao i s ciljem lakše upotrebe od strane svakog pojedinog korisnika. Shodno Zakonu o zaštiti
	ličnih podataka, prikupljeni lični podaci u postupku registracije korisnika čuvaju se u zbirci ličnih podataka koju
	vodi društvo LexSoft Sarajevo, kao izdavač www.moj-advokat.com, koje se obavezuje da čuva privatnost svojih
	korisnika i sve njihove podatke. Lične podatke korisnika www.moj-advokat.com je ovlašten proslijediti trećim licima
	samo ukoliko postoji zahtjev i/ili nalog nadležnog organa i/ili je takvo prosljeđivanje propisano zakonom i/ili je
	zahtijevano od strane vlasnika podataka izričitim pismenim prethodnim zahtjevom. Svaki korisnik ili član stranice
	www.moj-advokat.com ima pravo podnijeti zahtjev da se njegovi lični podaci obrišu odmah nakon podnošenja zahtjeva
	Korisnik također ima pravo zahtijevati da mu www.moj-advokat.com dostavi podatke o tome koje lične podatke tog
	korisnika posjeduje. Putem slanjem e-maila na lexsoftbih@gmail.com možete podnijeti zahtjeve za brisanje ili
	preuzimanje podataka. www.moj-advokat.com ne preuzima odgovornost po bilo kojem osnovu, ukoliko korisnik sam otkrije
	svoje podatke trećima, davanjem korisničkog imena i šifre (user name i password) ili im te podatke učini dostupnim
	da drugi način. Korištenjem www.moj-advokat.com saglasni ste da podaci/informacije (ne odnosi se na lične podatke
	korisnika) koje ste predali budu dostupni na uvid svima koji su za iste zainteresovani, u skladu s ovim Pravilnikom.
	Korisnici ove web stranice su saglasni da im www.moj-advokat.com može redovno slati promotivne materijale u vidu
	letka, obavještenja i promotivnih akcija svake vrste. Korisnici usluga su saglasni da sve dokmente koje su vezane za
	rješavanje predmetnog slučaja, a koje je klijent dostavio web stranici www.moj-advokt.com, ima pravo pohraniti u
	arhivi na period od 3 (tri) godine.


	Član 4. Zaštita autorskih prava

	Podaci na www.moj-advokat.com su zaštićeni Zakonom o autorskom pravu i srodnim pravima u BiH. Autorska prava koja se
	odnose na www.moj-advokat.com uključuju tekstove, njihovo oblikovanje, grafičke sadržaje i druge slikovne prikaze
	koji pripadaju www.moj-advokat.com te dozvolu pružatelja usluge i/ili oglašivača. Shodno prethodnom stavu dizajn web
	sajta, kao i svi ostali tekstovi i navodi na web sajtu www.moj-advokat.com su produkt individualne duhovne tvorevine
	izdavača www.moj-advokat.com, te će se svako neovlašteno kopiranje, upotreba i drugi oblici umnožavanja istog ili
	sličnog dizajna, tekstova, žigova itd., smatrati povredom prava intelektualne svojine, odnosno povredom autorskih
	prava. Odredba prethodnog stava se ne odnosi na tekstove pojedinačnih oglasa, pri čemu www.moj-advokat.com,
	napominje se, ne radi o njegovim navodima, niti daje bilo kakvu garanciju glede tačnosti, potpunosti, zakonitosti
	i/ili autentičnosti takvog sadržaja. www.moj-advokat.com se izuzima od odgovornosti i/ili sudjelovanja u eventualnim
	sporovima u vezi s povredom i zaštitom autorskih prava oglašivača na www.moj-advokat.com. Podaci se mogu koristiti
	samo na način predviđen ovim Pravilnikom. Korištenjem podataka u druge svrhe, kao i kopiranjem, prepisom,
	distribuiranjem podataka, bez odobrenja, postupate protivno Zakonu o autorskom pravu i srodnim pravima u BiH, te
	podliježete sankcijama.


	Član 5. Isključenje iz upotrebe, naknada štete

	www.moj-advokat.com zadržava pravo da iz daljnje upotrebe stranica isključi ili sankcioniše onog korisnika koji na
	bilo koji način krši Pravila i uvjete korištenja, za kojeg (bez odgovornosti i obrazloženja prema korisniku) smatra
	da nije mjesto na www.moj-advokat.com, ili koji na bilo koji način ometa rad stranica ili na bilo koji način vrijeđa
	prava klijenta i advokata. www.moj-advokat.com zadržava pravo da iz daljnje upotrebe stranica isključi onog
	korisnika koji zloupotrebljava objavljene podatke ili na bilo koji način neovlašteno koristi www.moj-advokat.com, a
	posebno u smislu:

	predstavljanja na drugim internet stranicama pod nazivom www.moj-advokat.com (svim kombinacijama koje ukazuju na
	korištenje istog imena)
	direktnog ili indirektnog pozivanja klijenata i advokata na komunikaciju putem e-maila, drugih internet stranica ili
	drugih sredstava komunikacije
	višestrukog slanja istih i/ili sličnih poruka ili javnih pitanja istim i/ili različitim advokatima
	izazivanja širenja rasne, nacionalne ili vjerske mržnje
	predstavljanja ili objave pod lažnim, nepostojećim, tuđim i/ili na bilo koji način netačnim podacima, posebno se
	odnoseći na podatke o lokaciji, IP adresama, brojem telefona i e-mail adresom
	neovlaštenog predstavljanja u ime www.moj-advokat.com administracije i njenih uposlenika
	nepoštivanja drugih obavijesti, pravila, upozorenja i ograničenja navedenih na stranicama

	Član 6. Garancija

	www.moj-advokat.com ne garantuje:

	tačnost, potpunost i/ili istinitost dokumenata ili teksta u njima, kao ni kvalitet, sigurnost i legalnost ponuđenih
	dokumenata (dokaza)
	Rad, način rada i usluge advokata koji koriste platformu. www-moj-advokat.com u potpunosti se ograđuje od svih
	štetnih radnji advokata, te upućujemo da iste predstavljaju poslovan i pravni odnos između advokata i klijenta i da
	www.moj-advokat.com ne preuzima odgovornost ukoliko isti nije adekvatan. www.moj-advokat.com predstavlja isključivo
	platformu za uspostavljanje neposredne komunikacije između klijenta i advokata, te kao takva ne odgovara za
	pojedinačni rad registrovanih advokata.
	www.moj-advokat.com će prije dodjele prava korištenja advokatima detaljno ispitati pravo advokata na rad i dozvolu
	za vršenje advokatske djelatnosti. Tek ukoliko su ti kriteriji ispunjeni advokat će steci korisničko ime i pravo
	korištenja platforme.
	nadležnost druge strane u zaključivanju sporazuma, ispravnost, potpunost i tačnost ličnih podataka korisnika, koje
	je isti koristio na ispravan način u poslovanju
	da na stranicama neće biti grešaka i/ili da će funkcionisati bez prekida u svakom trenutku
	da će treća strana legalno koristiti stranice www.moj-advokat.com sve vrijeme.

	Član 7. Odgovornost

	www.moj-advokat.com se, do maksimalne zakonom dopuštene odgovornosti, izuzima od bilo kakve štete, gubitka ili
	povrede koji mogu nastati direktno ili posredno zbog:

	korištenja stranice www.moj-advokat.com
	korištenja stranica na koje vode linkovi sa stranice www.moj-advokat.com
	informacija na stranici www.moj-advokat.com
	postupaka koji su poduzeti ili nisu poduzeti u vezi s informacijama na stranici www.moj-advokat.com
	postupaka korisnika www.moj-advokat.com
	upotrebe, nemogućnosti upotrebe ili zloupotrebe bilo koje od gore navedenih stranica.
	korištenja drugih internet stranica na kojim je sadržaj neovlašteno predstavljen u ime www.moj-advokat.com
	korištenja stranica koje nisu pod domenom www.moj-advokat.com, a gdje je sadržaj neovlašteno predstavljen u ime
	www.moj-advokat.com, kopirajući stranicu www.moj-advokat.com vizuelno, ili u bilo kojem drugom smislu
	www.moj-advokat.com ne može snositi odgovornost zbog bilo kojeg sadržaja prikazanog na stranicama trećih osoba na
	koje može dopustiti povremen pristup. Bilo koji takav pristup ne može se tumačiti u smislu predstavljanja veze s
	www.moj-advokat.com, niti podupiranja takvih stranica od strane www.moj-advokat.com. www.moj-advokat.com može
	sadržavati linkove prema drugim stranicama, ali ne odgovara za usluge ili proizvode do kojih se došlo pomoću
	www.moj-advokat.com na taj način. www.moj-advokat.com povremeno može biti nedostupan radi različitih tehničkih
	poteškoća. www.moj-advokat.com nije odgovoran za bilo koji pravni postupak ili pritužbu protiv oglašivača baziranu
	na povredi bilo kojeg autorskog prava ili prava intelektualnog vlasništva, a obzirom da www.moj-advokat.com nije
	autor takve ponude, niti ponuđač, niti krajnjij izvršilac usluge.


	Član 8. Povezivanje

	Kod povezivanja na www.moj-advokat.com, klijentu dodjeljuje www.moj-advokat.com pravo da odašilje informacije koje
	se odnose na upit advokatu iz odgovarajuće pravne oblasti. www.moj-advokat.com ulaže sve napore kako bi svojim
	korisnicima (klijentima) ponudio kvalitetnu uslugu i blagovremen odgovor advokata radi čega zadržava pravo sve upite
	i prateću dokumentaciju dobivenu od strane klijenta proslijedi na odgovor advokatu. Po prijemu upita i prateće
	dokumentacije advokat je u obavezi da dostavi pisani odgovor u roku 24 sata u smislu da li prihvata navedenu ponudu
	(predmet I cijenu).Ukoliko advokat ne dostavi odgovor u navedenom roku, od strane www.moj-advokat.com biti će
	opomenut da je obavezan isti dostaviti daljenjem roku od 24 sata. U suprotnom www.moj-advokat.com zadržava pravo
	predmet I ponudu dostaviti slijedeće advokatu iz odgovarajuće pravne oblasti.

	Korisnici su saglasni:

	da objavom slanjem upita na www-moj-advokat.com on stupa u svojstvo ponuditelja shodno Zakonu o obligacionim
	odnosima, te da samim tim samostalno odgovara za bitne elemente u pogledu predmeta i cijene
	da www-moj-advokat.com ne sudjeluje u trgovini, pa da samim tim www-moj-advokat.com ne garantuje niti jamči, niti na
	bilo koji način odgovara za ispunjenje ugovora po prihvaćenoj ponudi advokata, tj. za realizaciju preuzetog slučaja
	da dokumente koje dostavi uz upit odgovara za istinitost, vjerodostojnost podataka i navoda iz opisa proizvoda ili
	usluge, te da samim time snosi svu odgovornost, kako krivičnu, tako i građansku zbog davanja lažnih podataka,
	odnosno oglašavanja proizvoda i/ili usluga suprotno pozitivnim propisima Države Bosne i Hercegovine
	da neće koristiti www.moj-advokat.com u smislu da ga koristi za kršenje autorskih prava, "copyright"-a, zaštitnog
	znaka ili logo-a niti slati skrivene ili kodirane poruke, kao ni oglašavati prodaju proizvoda reklamiranjem
	sličnosti dotičnog proizvoda sa autentičnim tj. originalnim proizvodima
	da sve informacije, uključujući fotografije, nakon transfera podataka na www-moj-advokat.com postaju vlasništvo
	istog
	da osobe koje održavaju www.moj-advokat.com kao i vlasnici nisu odgovorni za štete koje mogu nastupiti radi grešaka
	koje su moguće prilikom automatske ili ručne obrade podataka ili prikaza istih
	da www.moj-advokat.com članovima sa verifikovanim brojem telefona šalje SMS poruke o novostima na stranici. Ovu
	opciju članovi mogu podesiti u opcijama profila ukoliko ne žele da primaju obavijesti.
	www.moj-advokat.com ne učestvuje niti u jednom dijelu davanja pravnih savjeta osim u smislu pružanja usluge
	korištenja www.moj-advokat.com kao virtuelnog mjesta za uvezivanje klijenta I advokata. Ugovorni odnosi se odvijaju
	isključivo između advokata i klijenta. www-moj-advokat.com ne učestvuje u niti jednoj transakciji između korisnika.
	Ponašanje suprotno stavkama ovog Pravilnika se smatra kršenjem Uslova korištenja www.moj-advokat.com, te
	www.moj-advokat.com zadržava pravo da upozori i/ili iz daljnje upotrebe, privremeno ili trajno, isključi oglašivača,
	odnosno korisnika, bez prethodne obavijesti i bez obrazloženja. Korisnici www.moj-advokat.com su saglasni da se svi
	kontakti odvijaju isključivo na njihov rizik, te prihvataju da www.moj-advokat.com nema odgovornost i/ili obavezu za
	bilo kakve štetne posljedice koje nastanu djelovanjem korisnika.www.moj-advokat.com ne prihvata odgovornost niti
	garantuje za bilo koji predmet da će biti uspješno riješen od strane izabranog advokata.


	Član 9. Prigovori trećih lica

	Obavještavaju se treća lica, korisnici i posjetitelji da web sajt www-moj-advokat.com shodno gornjim uvjetima i
	obrazloženjima, kao i shodno odredbi člana 23. Zakona o elektronskom i pravnom i poslovnom prometu (sl. glasnik BiH
	br. 88/2007), ne snosi nikakvu odgovornost za informacije unesene od strane korisnika ovog web sajta, a kojim
	informacijama www.moj-advokat.com samo osigurava pristup. Obavještavaju se treća lica, korisnici i posjetitelji web
	sajta www-moj-advokat.com da je odredbama članova 25. - 27. Zakona o elektronskom pravnom i poslovnom prometu,
	www.moj-advokat.com oslobođen svakog oblika odgovornosti za pretragu sadržaja na virtuelnom oglasniku, privremenom
	prolaznom pohranjivanju – cashing, pohranjivanja stranog sadržaja – hosting na zahtjev korisnika, kao i na
	eventualno omogućavanje pristupa informacijama trećih lica – linking. Također se obavještavaju treća lica da se
	shodno smislu usluge www.moj-advokat.com, svi eventualni sporovi nastali iz odnosa korisnika (klijenta I advokata),
	odnosno svakog trećeg lica (nastali zbog istinitosti podataka o korisniku- klijentu i advokatu, sadržaju ponude, o
	predmetu i cijeni paušalne nagrade) rješavaju isključivo između advokata I klijenta. www-moj-advokat.com ne odgovara
	za bilo koji oblik štete prema trećim licima, korisniku ili advokatu, nastale kao posljedica takvog odnosa. Sve
	eventualne zahtjeve trećih lica, treća lica mogu dostaviti na adresu: LexSoft, Grbavička 7b, 71000 Sarajevo, te se
	www.moj-advokat.com obavezuje da će u što kraćem vremenskom periodu odgovoriti na svaki pojedinačni podneseni
	zahtjev. Korisnici i kao i treća lica, se obavještavaju da www.moj-advokat.com nije u mogućnosti omogućavati pristup
	ličnim podacima, bez naloga –zahtjeva ovlaštenog organa, odnosno saglasnosti vlasnika podataka. www.moj-advokat.com
	obavještava treća lica i korisnike da na ovom virtuelnom web prostoru zagovara slobodnu trgovinu (izbor advokata,
	ponuda/prihvat ponude I cijena) pod istim uvjetima, te da shodno tome u svim situacijama u kojima se postupanje
	suprotno ovim pravilima ne može utvrditi na nesumnjiv način, će na utvrđivanje takvih činjenica uputiti podnosioca
	zahtjeva na provođenje odgovarajućeg sudskog i/ili upravnog postupka protiv vlasnika dotičnog sadržaja. Shodno
	prethodno navedenom www.moj-advokat.com se obavezuje odmah, bez odlaganja, postupiti po nalogu nadležnog organa, te
	ukloniti, brisati i/ili mijenjati svaki oglas/e koji su u takvom nalogu naznačeni. Član 10. Sudska nadležnost Za sve
	zahtjeve i sporove koji bi mogli proizaći iz korištenja predmetnih materijala, stvarno je nadležan sud u Sarajevu.
	Vlasnici www.moj-advokat.com sajta zadržavaju pravo izmjene sadržaja na web stranici www.moj-advokat.com bez
	prethodne najave u bilo kojem trenutku, na bilo koji način i iz bilo kojeg razloga i nije odgovoran ni za kakve
	moguće posljedice proizašle iz takvih promjena. Korištenjem, registracijom ili posjećivanjem www.moj-advokat.com,
	korisnik/posjetitelj potvrđuje da je upoznat s Pravilima i uslovima korištenja i da ih u cijelosti prihvaća.

	U Sarajevu, februar 2020.

	Sva prava pridržana.
</body>

</html>